%----------------------------------------------------------------------------
% Abstract in hungarian
%----------------------------------------------------------------------------
\chapter*{Kivonat}\addcontentsline{toc}{chapter}{Kivonat}
 A mobil robotok manapság egyre inkább feltörekvõben vannak. Már nem csak az ipar fedezi fel õket, hanem lassan a mindennapi életünk részévé válnak. Azonban még rengeteg elméleti és gyakorlati kérdés vár megoldásra, hogy az ilyen robotokkal rendszeresen találkozzunk. A mobil robotika egyik legalapvetõbb kérdése az akadályok jelenlétében történõ mozgástervezés és mozgásvégrehajtás. A dolgozatban ezt a kérdéskört járjuk körül, foglalkozunk a globális és lokális geometriai pályatervezéssel, pályamenti sebességprofil kialakításával, valamint pályakövetõ szabályozással. Ezeket két, síkban mozgó, kerekeken guruló robotmodellre alkalmazzuk, mint szimulált, mint valós környezetben.

A dolgozatban bemutatjuk a leggyakrabban használt pályatervezési algoritmusokat, és az ezekhez kapcsolódó elõnyöket és problémákat. Külön kitérünk az általunk vizsgált (differenciális és autószerû) robotmodelleknél felmerülõ kinematikai korlátozásokra, és ezek hatásaira a pályatervezésben. Egy approximációs pályatervezési megközelítést mutatunk be a dolgozatunkban, amely egy globális és egy lokális tervezõ algoritmus együttes használatán alapszik.

Az általunk alkalmazott RTR (Rotate-Translate-Rotate) globális tervezõ a szakirodalomból jól ismert RRT (Rapidly Exploring Random Trees) eljáráson alapul. Az RTR lényege, hogy a kiindulási és a cél konfigurációból két topológiai fát épít, és amennyiben ezek elérik egymást, a keresett pálya könnyedén elõállítható. A pálya forgásokból (R) és transzlációs mozgásokból (T) áll, így differenciális robotok számára közvetlenül is végrehajtható pályát eredményez. További lényeges tulajdonsága, hogy figyelembe veszi a robot pontos alakját. Ez hatékony tervezést tesz lehetõvé szûk folyosókat tartalmazó környezet esetén is, szemben az elterjedtebb, a robot alakját körrel helyettesítõ módszerekkel.

A megtervezett geometriai pálya még nem tartalmaz információt a mozgás idõparaméterezésére (a robot sebességére, gyorsulására vagy szögsebességére) nézve. Ezért bemutatunk egy általunk kifejlesztett algoritmust a pályamenti sebességprofil meghatározására. Ezt a profilt a robot maximális sebessége, maximális gyorsulása, maximális szögsebessége és a robot kerekeinek maximális gyorsulása alapján számoljuk ki. Az így kialakuló pályát ezután újramintavételezzük, hogy idõben egyenletes mintavételû pálya álljon rendelkezésre pályakövetõ szabályozás számára.

A pályakövetõ algoritmus a robot pályamenti sebességét és a szögsebességét függetlenül szabályozza. A szétcsatolt rendszer sebesség és szögsebesség beavatkozó jeleit a robot kinematikai egyenletei alapján átalakítjuk keréksebesség beavatkozó jelekre. A sebesség-szabályozási kör a robot tényleges pozíciója alapján egy PD szabályozón keresztül korrigálja az elõírt sebességprofilt. A szögsebesség-szabályozás egy mozgás közbeni orientáció korrekciót hajt végre, melynek alapját a robot késõbbi elõírt pozíciói képezik.

A fent leírt algoritmusokat differenciális robotmodellt feltételezve alakítottuk ki. A dolgozatban bemutatjuk azokat a módosításokat, illetve kiegészítéseket, amelyek lehetõvé teszik a pályatervezést és követést autószerû (kormányzott) robotok esetében is. Ennek keretében bemutatjuk a C*CS lokális pályatervezõ algoritmust, amely az RTR algoritmussal együtt alkalmazva olyan pályát eredményez, amely figyelembe veszi az autó minimális fordulási sugarát.

Az algoritmusokat a V-REP robotszimulációs környezetben implementáltuk és teszteltük, majd mûködésüket két valós roboton is vizsgáltuk. 
\vfill

%----------------------------------------------------------------------------
% Abstract in english
%----------------------------------------------------------------------------
\chapter*{Abstract}\addcontentsline{toc}{chapter}{Abstract}


\vfill

