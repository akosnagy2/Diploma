%----------------------------------------------------------------------------
\chapter*{Bevezetõ}\addcontentsline{toc}{chapter}{Bevezetõ}
%----------------------------------------------------------------------------

A dolgozatom célja, hogy az elméletben kidolgozott pályakövetési és mozgásirányítási módszereket gyakorlatban is kipróbáljam. Ehhez természetesen a pályatervezés, mozgáskövetés elméleti ismereteire, valamint a gyakorlati tapasztalatok alapján a kidolgozott algoritmusok módosítására is szükség van. A diplomatervem ezt a folyamatot követi végig.

A dolgozat elején röviden ismertetjük a pályatervezéshez és pályakövetéshez szükséges alapvetõ fogalmakat. Ezenkívül bemutatom a munkám során alkalmazott kinematikai robotmodellt, és az alapvetõ pályatervezési módszerek csoportosításait. 

A második fejezetben rátérünk egy globális pályatervezõ, az RTR algoritmus tárgyalására. Az RTR algoritmus megértéséhez szükséges az úgynevezett RRT eljárást bevezetni, amelyet pályatervezési feladatoknál igen gyakran alkalmaznak. Az RTR tervezõ elméleti tárgyalása után, ismertetem az implementáláshoz kapcsolódó gyakorlati problémákat. Az implementálás  bemutatása után a tervezõ által tervezett, konkrét pályákat vizsgáljuk meg.

A pályatervezéshez kapcsolódik az idõparaméterezés kérdése, amelyet a harmadik fejezetben tárgyalunk. Az idõparaméterezés a pályatervezõ által tervezett pályához sebességinformációt rendel, a robot korlátozásait figyelembe véve. Az idõparaméterezés kimenete egy idõben egyenletesen mintavételezett pálya, amelyet a pályakövetõ algoritmus használ fel. Itt is konkrét példán mutatjuk meg a megtervezett pályához tartozó sebesség- és gyorsulásprofilokat.

A pályatervezés után áttérünk a pályakövetés ismertetésére. A pályakövetés alapvetõen két geometriai primitívvel dolgozik: egy helyben fordulás és pályakövetés. Ezeket tárgyaljuk részletesen a negyedik fejezetben. A fejezet során ismertetjük a sebességszabályozást és az orientációszabályozást, valamint az ezekhez kapcsolódó problémákat. A fejezet végén az algoritmus által felhasznált paraméterek hatásait vizsgáljuk meg. 

Végül, az ötödik fejezetben a pályatervezõ és mozgásirányító algoritmusokat rendszerbe foglaljuk. Ehhez kapcsolódóan röviden említést teszünk egy másik pályatervezõ eljárásról, a C*CS algoritmusról. Szintén ebben a fejezetben mutatjuk be az általam használt V-REP  robotszimulátort, a szimulációs eredményeket, és a szimulátorhoz kifejlesztett keretrendszert. A dolgozat végén a valós robotot ismertetjük, különösképpen a robot irányítórendszerét. Az általam implementált algoritmusokat ebbe az irányítóprogramba kellett integrálni. A dolgozat zárásaként a valós roboton mért eredményeket vizsgáljuk meg.